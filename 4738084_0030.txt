--.17’-.

Cf. Paus. I 20, 7 Σύλλᾳ ὕστερον ἐνέπεσεν ἢνόσος, ἦ καὶ τὸν
Σύριον Φερεκύδην ἁλῶναι πυνθάνομαις VIII 50, 3 τοῦτο ἐς Θεμιστο-
κλέα ἄλλο ἐν Ὀλυμπία πυνθάνομαι συμβῆναι.

At multis locis, Herodotus nominat, quos sciscitatus sit et
a quibus audiverit, atque in universum Graecos, Athenienses,
Lacedaemonios, Aegyptios, Persas, Lydos, multas alias civitates
Graecas gentesque barbaras narravisse aliquid aut narrare dicit.

Sed primum compluribus locis dubium esse non
potest, quin, quod ipse cogitavit, eos, ad quos res
spectabat, id cogitasse aut cogitare finxerit.

1103 sq narrat Scythas in Asiam invasione facta Medos
devicisse et Asiae imperium usurpasse3 105, cum contra Aegyp-
tum profecti Psammetichi donis commoti redirent, nonnullos
Ascalone remansisse et Veneris Uraniae templum diripuisse3 eos
et qui ex iis prognati essent, morbo, qui femineus dicatur, af-
fectos esse. τοῖσι συλήσασι τὸ ἱρὸν ἐνέσκηψε ἠθεὸς θήλεαν νοῦσον.
ὥστε ἅμα λέγουσι τε οἱ Σκύθαι διὰ τοῦτό σφεας νοσέειν, καὶ
ὁρᾶν παρ’ ἑωυτοῖσι τοὺς ἀπικνεομένους ἐς τὴν Σκυθικὴν χώρην
ὡς διακέαται, τοὺς καλέουσι ἐναρέας οἱ Σκύθαι. Ponticos Scy-
thas, quos in Asiam non invasisse inter viros doctos constat
(DUNOKER 4, 332), Herodoto de Asiae imperio, quod olim
habuissent et de expeditione in Syriam facta in sermone ret-
tulisse, ne cogitari quidem potest. Sed Herodotus com-
pererat eos barbaros, qui aliquamdiu Asiae partem dicioni suae
subiectam tenuerant, Ascalonem diripuisse3 idem sciebat Scythas
illo morbo laborare (hoc et ipse Hippocrates π. ἀέρ. 22 memo-
rat); itaque, cum ipse quidem persuasum haberet Scythas anti-
quitus Asiam expugnasse, sumpsit eos propter scelus in Venerem
commissum illo malo affectos esse atque hanc opinionem iis
affinxit.

VI 75 narrat Cleomenem, cum in insaniam incidisset, ipsum
sibi mortem conscivisse, ut plurimi Graeci dicant (ὡς μὲν
οἱ πολλοὶ λέγουσιν Ἑλλήνων), quia Pythiam mercede corrupisset,
ut Demaratum Aristonis filium esse negaret, ut Athe‘nien ses
dicant (ὡς δὲ Ἀθηναῖοι λέγουσι), quia agrum Eleusinium vastasset,
ut Argivi (ὡς δὲ Ἀργεῖοι), quia eos Argivos, qui ex clade a
Lacedaemoniis accepta aufugerant, Argo luco incenso combussisset.

2

